# Principes

![Afbeelding met tekst, lijn, schermopname, Lettertype Automatisch gegenereerde
beschrijving](media/0226037cb7a62d1833405794a9a313b2.png)

## Gestandaardiseerde objecttypen en eigenschappen

| Statement  | In het Datafundament worden alleen gestandaardiseerde objecttypen en eigenschappen gebruikt.                                                                                                                                                                                                                                                                                                                                                                             |
|------------|--------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------|
| Rationale  | De inhoud en gegevens in het Datafundament voldoen volledig aan gestandaardiseerde criteria. Alleen objecttypen en eigenschappen (attributen en attribuutwaarden) die aan deze standaard voldoen, worden opgenomen. Door alleen gestandaardiseerde objecttypen en eigenschappen op te nemen, wordt consistentie en uniformiteit in de objectenregistratie gegarandeerd. Dit vergemakkelijkt het beheer en gebruik van de gegevens. *Draagt bij aan Samenhangende lagen.* |
| Implicatie | Dit betekent dat objecttypen en eigenschappen die niet aan de standaard voldoen, niet worden opgenomen. Dit ontwerpprincipe zorgt ervoor dat de objectenregistratie efficiÃ«nt en betrouwbaar is, omdat alleen gegevens van gegarandeerde kwaliteit worden opgenomen. Het legt tevens de basis voor verdere standaardisatie en specificatie van kwaliteitseisen in toekomstige documenten.                                                                                |

Gebaseerd op
[https://docs.geostandaarden.nl/disgeo/emso/\#standaardisatie](https://docs.geostandaarden.nl/disgeo/emso/#standaardisatie)

## Ondubbelzinnige definities van objecttypen en eigenschappen

| Statement  | Definities van objecttypen en hun eigenschappen in het Datafundament moeten helder, niet dubbelzinnig en goed afgestemd zijn op bestaande definities.                                                                                                                                                                                                                                                                                                                                                                                                                                                                                                          |
|------------|----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------|
| Rationale  | Een duidelijke en consistente definitie van objecttypen en hun eigenschappen is van cruciaal belang voor een samenhangend stelsel van geobasisgegevens in het Datafundament. Dit verzekert een uniforme interpretatie van gegevens en vergemakkelijkt de koppelbaarheid van gegevens tussen verschillende bronnen. Momenteel ontbreekt deze consistentie in veel basisregistraties, wat leidt tot interpretatieverschillen en gebrek aan uniformiteit. Door deze definities uit te breiden en te harmoniseren, kunnen we deze problemen aanpakken en zorgen voor een samenhangende en uniforme registratie van objecten. *Draagt bij aan Samenhangende lagen.* |
| Implicatie | De implementatie van dit principe vereist een grondige analyse en harmonisatie van bestaande definities van objecttypen en eigenschappen. Het gebruik van verzamelclassificaties moet worden vermeden en definities moeten elkaar semantisch niet overlappen. Het is ook belangrijk om de aansluiting op overkoepelende en sectorale modellen te waarborgen, zoals het Metamodel voor Informatiemodellering (MIM), NEN 3610, NEN 2660 en NTA 8035. Dit zal een consistente en interoperabele registratie van objecten mogelijk maken binnen de context van het Datafundament.                                                                                  |

Gebaseerd op
[https://docs.geostandaarden.nl/disgeo/emso/\#definiering](https://docs.geostandaarden.nl/disgeo/emso/#definiering)

## 
